RPGTool on työkalu hahmon luomiseen roolipeliä pelatessa. Se on jaettu kahteen tabiin joiden välillä voit vaihdella, "Hahmotiedot" ja "Tavaralista."

Tavaralista sisältää paikan lisätä ja poistaa hahmolla olevia tavaroita, sekä tilaa muistiinpanoille. 

Hahmotiedot sisältää hahmon tiedot. Ylimpänä ovat hahmon nimi, ja terveys- ja panssaripisteet. On myös kohta hahmon kuvalle.

Keskellä ovat hahmon ominaisuudet ja taidot. Ominaisuudet kuvastavat hahmon fyysisiä ja henkisiä kykyjä, arvovälillä 10-20. Kun hahmosi tekee jotain roolipelissä, joka vaatii nopan heittoa, valitse heittoon sopiva ominaisuus ja lisää sen bonus tulokseen.

VOIMA: Hahmon fyysinen vahvuus ja kestävyys.

ÄLY: Hahmon kyky muistaa asioita ja ajatella analyyttisesti.

NOPEUS: Hahmon kyky liikkua nopeasti ja ketterästi, sekä myös reaktioaika.

OVELUUS: Hahmon kyky huomata asioita ja toimia sosiaalisissa tilanteissa.

Taidot kuvastavat hahmon omaamia muita kykyjä, kuten koulutuksen tai kasvatuksen kautta opittuja. Tällaisia voivat olla esimerkiksi "Velhon oppipoika" tai "Ihan oikeasti susien kasvattama". Jos hahmosi taito voisi perustellusti auttaa siinä, mitä hahmosi yrittää tehdä, voit lisätä sen arvon heittotulokseen.

Alimpana on nopanheittonäkymä, jossa voit valita heittoon lisättävän taidon ja ominaisuuden, ylitettävän kohdeluvun, sekä heitettävän nopan koon. Keskellä olevaa "heitä noppaa" nappia painamalla näet heittotuloksesi.